---
layout: posts
title:پروژه نهایی:مندل برات ست
---
##بلاگ پروژه مندل برات ست 
 پروژه از چندین قسمت مهم تشکیل می شد از جمله :
1-	طراحی الگوریتم کلی پروژه با python 
2-	طراحی پروژه به صورت کلی با C 
3-	تولید موسیقی متن مناسب برای پروژه 
4-	نوشتن بلاگ برای بخش های مختلف این پروژه 

برای انجام دادن این پروژه ابتدا به یک دید کلی از کارکرد تابع مندل برات ست و ویژگی های آن داشتیم که خوشبختانه با کمی سرچ یا مطالعه کامل مستند استاد میتوانستیم به این دید کلی دست پیدا کنیم .
شروع پروژه با زدن کد پایتون آن بود که زدن کد پایتون آن یک دید کلی خیلی خوب از الگوریتم مجموعه میداد و باعث میشد که از نظر الگوریتمی مسیر درستی را در پیش بگیریم به علاوه این که در پایتون برای تولید تصویر ما باید از کتابخانه pillow  استفاده میکردیم که کار را برای تولید تصویر به شدت راحت تر میکرد و ما درگیر طراحی تصویر و پیچ و خم های آن نمیشدیم . در کل زدن کد پایتون بهترین روش برای درک درست الگوریتم و کلیات کار این پروژه بود .
برای زدن کد پایتون سراغ بخش های مختلفی مثل انواع رنگ آمیزی ها و یا انواع مختلفی از قابلیت هایی برای تابع مندل برات ست رفتم.در بعضی جا ها سعی کردم خلاقیت به خرج دهم و ایده ای جدید را پیاده کنم .مثلا در پیاده سازی تابع زوم ،آنرا با تغییر مرکز همراه کردم به این صورت که تابع زوم برای ورودی خود نیاز به دونقطه و مقدار زوم داشت . این تابع متفاوت از تابع نوشته شده در زبان C عمل میکند . 
نمونه عکس تولید شده در زبان python را در پایین مشاهده میکنیم:
![alt text](../assets/images/pythonpic.jpg "the photo that created with Python")
برنامه نویسی پروژه با زبان C :
برنامه نویسی با زبان C به این علت بود که استفاده از کتابخانه pillow  و همچنین محسابه iteration  هر پیکسل ، کند بود (نسبت به زبان C) برای همین به سراغ استفاده از زبان C رفتیم تا بدون استفاده از هرگونه کتابخانه ای برای ساختن عکس و همچنین محاسبه سریع تر ، سرعت پردازش را بالا ببریم .
نوشتن برنامه با زبان سی چالش های خودش را داشت . از جمله این چالش های میتوانم به موراد زیر اشاره کنم :
1-ابتدایی ترین چالش نوشتن الگوریتم کلی مندل برات ست بود و دلیل آن هم استفاده نکردن از کتابخانه اعداد مختلط در زبان C بود.
2- نوشتن الگوریتم های کلی با استفاده از استراکت ها کار را کمی نسبت به زبان پایتون سخت تر میکرد .
3- برای اجرای برنامه نیاز به خواندن فایل کانفیگ بود و باید برای این کار کد مربوط به این بخش را تکمیل میکردیم .
4-بعد از طی شدن مراحل بالا به اشکالات متعددی در خروجی گرفتن از عکس ها رسیدیم. میتوانم به بینهایت تولید شدن عکس ها ، خروجی گرفتن عکس بدون هیچ محتوای بصری (عکس خالی)،خروجی گرفتن عکس سیاه در همه تابع ها،دو قسمت شدن عکس (به دلیل پیاده سازی اشتباه تابع تانژانت وارون)،اشتباهات جزئی در تابع های اصلی که باعث خراب شدن کلی ویدیوی کلی میشد ،اشاره کنم .
5-اضافه کردن تابع های جدیدی به برنامه که بتواند در نهایت باعث بهتر شدن ویدیوی کلی بشود .
بعد از کلی دیباگ کردن تونستیم کم کم این مشکلات رو از سر راه برداریم و به یه خروجی خوب برسیم .
از نمونه عکس های تولید شده با C میتونم به مورد زیر اشاره کنم:
![alt text](../assets/images/cpic.jpg "the photo that created with C")
یکی دیگه از مشکلاتی که برای تولید عکس نهایی برام به وجود اومد این بود که برای پیدا کردن تصاویر جالب به یکی از سایت های موجود برای این کار رفتم ولی مشکل این بود که نسبت طول به عرض اون سایت تقریبا 3 به 1 بود درحالی که نسبت طول به عرض تصویر من 3 به 2 بود اما این مشکل خیلی مشکل بزرگی نبود چرا که با تغییر تعداد پیکسل تصویر از 1800*1200 به 574*1800  تونستم ابعاد کلی رو درست کنم تا بعد از دادن طول و عرض خواسته شده به فایل کانفیگ ابعاد تصویر من به هم نخوره .میزان حجم هر تصویر تولید شده با زبان C تقریبا .98Mb میباشد .
بعد از همه این ها نوبت به تولید موسیقی متن مناسب برای پروژه میرسید .
برای تولید موسیقی باید از برنامه sonicpi  استفاده میکردیم و این برنامه مثل زبان c  یاpython  دارای تابع های مختلفی بود و از ساز های مختلفی هم پشتیبانی میکرد .من برای زدن موسیقی این پروژه ترجیح دادم که از خود مثال های برنامه استفاده کنم و درنهایت چند تا موسیقی رو انتخاب کردم که بتونه با ویدیوی نهایی من همخوانی داشته باشه .در نهایت به چهار موسیقی رسیدم و با تغییرات جزئی در یکی یا دو تا از آنها ،از آنها خروجی گرفتم .
در نهایت ویدیو نهایی را با fps های مختلفی خروجی گرفتم .ابتدا آنرا روی 5 گذاشتم ولی از آنجا که زمان ویدیو خیلی زیاد میشد و در ویدیو به نوعی گسستگی تصاویر وجود داشت fps  فیلم را روی 20 گذاشتم و از آن با موسیقی نهایی خروجی گرفتم .


